finnish
hmiset asuivat alussa kuopissa, jotka he kaivoivat maahan. Kuopissa oli havuja, turvetta ja eläinten nahkoja materiaaleina. Kuopat olivat kylmiä, joten ihmiset kantoivat niihin suuren määrän kiviä. Kivien alle ihmiset sytyttivät tulen. Kivikasa oli oviaukon vieressä, koska savu täytyi saada ulos. Kuuma kivikasa eli kiuas lämmitti pakkasella.

Sitten ihmiset huomasivat, että kun heittää vettä kiville, tulee höyryä. Höyry oli kuumaa. Ihmiset rakensivat ylös lauteen, koska lämpö nousee ylöspäin. Tällä tavalla syntyi sauna.

Sauna oli yleinen suomalaisessa kulttuurissa jo 2000 vuotta sitten. Kun ihmiset oppivat rakentamaan taloja maan päälle, syntyi hirsistä rakennettu savusauna. Saunat olivat savusaunoja 1800-luvun loppuun asti. Sauna oli hygieeninen paikka, jossa oli hyvä synnyttää ja parantaa sairaita ihmisiä. Saunassa ihmiset usein myös asuivat. Sauna oli puhdas ja siellä oli kuumaa vettä. Kun nainen synnytti, hän halusi, että vauva tulee maailmaan varovasti. Saunassa oli hämärää ja ihmisten mielestä se oli synnytyksessä hyvä asia.

Saunassa ihmiset syntyivät, mutta siellä myös vainajat odottivat hautaamista. Vainajalle rakennettiin saunaan vuode. Ihmiset kävivät siellä katsomassa vainajaa ja hyvästelemässä hänet.

Vanhassa suomalaisessa saunassa oli vain yksi huone, löylyhuone. Siellä oli kiuas ja puulauteet. Koko perhe - ja usein myös vieraat - saunoivat yhdessä alasti. Ihmiset tekivät myös koivunoksista vastan. Talvella ihmiset kierivät lumessa löylyn jälkeen.

Sähkökiuas alkoi tulla kaupunkisaunaan 1970-luvulla. Se oli halpa ja helppo käyttää. Nykyisin monet rakentavat saunat kerrostaloasuntoihin. Sähkökiuas sopii pieneen saunaan. Suomessa on noin 1,8 miljoonaa saunaa, josta noin 600.000 on rantasaunoja. Saunojen määrä kasvaa koko ajan.

Sauna on aina ollut suomalaisille tärkeä, melkein pyhä paikka. Se on tärkeä osa suomalaista kulttuuria.

Vanhoja suomalaisia sananlaskuja yms.
