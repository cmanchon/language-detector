norwegian
Det er ingen hemmelighet at det norske språket blir kraftig påvirket av verdens lingua franca, nemlig engelsk. Vi ser og hører engelsk overalt: på TV-en, internett, filmer, bøker, undervisning på skolen osv. Dette gjør at engelsk blir en naturlig del av hverdagen vår, og som på mange måter kan føre til at forskjellene mellom norsk og engelsk minsker. Norge har lenge fokusert på en god integreringspolitikk, har norsk som offisielt språk og tar all undervisning på grunnskolen på norsk. Norsk står generelt veldig sterkt i Norge og med Norwegian Flagdette i bakhodet er det lett å resonnere seg frem til at det ikke er dette debatten om språkutviklingen har handlet mest om.
En økende globalisering over flere tiår kan føre til at norsk blir erstattet av engelsk rett og slett fordi det er mer praktisk. Hvis opprettelsen av internasjonale arbeidsplasser fortsetter å øke, samtidig som avtaler som for eksempel EØS-avtalen ikke blir brutt, vil det kanskje bli mer og mer hensiktsmessig med engelsk i det lange løp. Dette gjelder særlig hvis arbeidsinnvandringen fra Sør-Europa fortsetter å øke, slik at kampen om arbeidsplasser i Norge blir tøffere og tøffere.

En slik utvikling kunne ha begynt å føre til at det ble mer vanlig for nordmenn å reise utenlands for å få jobb. Det ville også da vært mer sannsynlig å satse på engelsk i Norge, slik at vanlige bedrifter kunne ansette arbeidsinnvandrere som ikke kan norsk. I en slik situasjon ville ikke norsk lenger ha vært nødvendig og bedriftene måtte ikke lenger ha lett etter norske arbeidere, som kanskje i tillegg hadde lavere kvalifikasjoner og forutsetninger enn arbeidsinnvandreren.