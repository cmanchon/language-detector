turkish
Dünya’nın en eski kuleleri arasında sayılan Galata Kulesi, İstanbul’un sembollerinden biridir. Galata Kulesi, ilk olarak Bizans imparatoru Justinianos döneminde, MS 507-508 yılında inşa edilmiştir. Kule 1445-46 yılları arasında yükseltilmiştir. 1500’lü yıllarda Mimar Murad bin Hayreddin tarafından onarılmıştır. II. Mahmut döneminde dam örtüsüyle kulenin tepesi kapatılmıştır.

Galata Kulesi, yığma taş örgü sistemde inşa edilmiştir. Kapının üzerindeki yuvarlak pencere askerlerin gözetleme yeri idi. Külah çatının altında metal süslemeli seyir balkonu vardır. Yüksek giriş katından sonra dokuz katlı bir yapıdır. Silindirik gövdesi üzerindeki pencereler tuğla örgülü yuvarlak kemerlidir.

Bugün yapının üçüncü kata kadar olan kısmının Ceneviz, diğer katların Osmanlı karakteri taşıdığı gözlenmektedir. Günümüzde sosyal ve kültürel faaliyetler için kullanılmaktadır.

2013 yılında UNESCO dünya mirası geçici listesine dahil edilmiştir. Galata Kulesi, uzun dönem yangın gözetleme kulesi olarak kullanıldı. Bu dönemde Galata Kulesi, yangın kulesi olarak adlandırılmıştır.

On yedinci yüzyılda Hazerfen Ahmet Çelebi uçuş denemeleri yaptığı Galata kulesinden, tahtadan yapılan kanatları sırtına bağlayarak gerçekleştirdiği uçuşunu Üsküdar’da tamamladıktan sonra bu kuleye ilgi artmıştır.

Şark Ekspresi 1883 ile 1977 yılları arasında Paris-İstanbul arasında sefer yapan trendir. Bu sefer çoğunlukla ‘Orient Express ‘olarak bilinse de farklı isimlerle de anılmıştır. Fransız bir firma olan Vagon-Li şirketine ait olan bu tren, ilk seferini 1883 yılında Paris-İstanbul arasında yapmıştır. Bu sefere Almanya, Fransa ve Osmanlı Devletinden birçok diplomat ve gezgin katılmıştır. Demiryolu taşımacılığının yaygın olmadığı bir dönemde başlayan bu sefer, lüks ve rahat seyahatin sembolüydü.

İlk seferini Paris, Strazburg, Münih, Viyana, Budapeşte, Bükreş, İstanbul olarak gerçekleştiren bu tren daha sonra farklı sefer rotaları da denemiştir. İstanbul’a gelen yolcular burada çeşitli otellerde kalıyorlardı. Daha sonraları ise İstanbul'a gelen yolcular treni işleten Vagon-Li Şirketi'nin satın aldığı Pera Palas otelde kalmaya başladılar. Şark ekspresi Paris-İstanbul seferlerine 1977 yılında son vererek daha kısa rotalarla çalışmasına devam etmiştir.

Şark ekspresi Birinci Dünya Savaşı ve İkinci Dünya Savaşı esnasında seferlerine devam edememiştir. Bu dönemlerde istasyonda beklemek zorunda kalmıştır. Bu tarihi tren birçok farklı olaya şahitlik etmiştir. Birinci Dünya Savaşı’nı bitiren ateşkes antlaşması bu trende imzalanmıştır. Ayrıca bu esrarengiz ve eşsiz tren seferi birçok filme ve kitaba da konu olmuştur. Agatha Christie’nin yazmış olduğu Şark Ekspresinde Cinayet kitabı bu tren seferinde yaşanan kurguyu anlatmaktadır.

Günümüzde hala farklı rotalarla misafirlerine keyifli imkanlar sunmakta olan bu tren seferi, ilgi çekmeye devam etmektedir. Bu uzun ve bir o kadar da eğlenceli tren yolculuğu, denemeye değer bir ayrıcalık olarak görünmektedir.

Bir yılda toplam dört mevsim vardır. Bunlar; ilkbahar, yaz, sonbahar ve kıştır. Yaz mevsimi bu mevsimlerden en sıcak olanıdır. Yaz mevsimi kuzey yarım kürede 22 Haziran’da başlar ve 22 Eylül’de biter.

Haziran, Temmuz ve Ağustos yaz mevsiminin içindeki aylardır. Haziran, Temmuz ve Ağustos ayına göre daha serin geçer. Bu mevsimde doğanın birçok faydasından yararlanırız. Özellikle güneş ışınlarından D vitamini alırız. İnsanlar denizin olduğu bölgelere giderek hem güneşlenirler hem de serinlerler.

Türkiye’de yaz mevsiminde tatil yapmak oldukça eğlencelidir. Denizde tekne turu yapmak, sahilde güneşlenmek ve havuzda yüzmek çok keyiflidir. Özellikle aileler çocukları ile birlikte çok güzel vakit geçirirler.

Türkiye’nin Karadeniz kıyılarında birçok doğal güzellik vardır. Yaz mevsiminde bu doğal güzellikleri seyretmek çok rahatlatıcıdır. Harika manzara fotoğrafları çekmek hem çok keyifli hem de çok kolaydır.

Yaz mevsimi meyveleri de oldukça çeşitlidir. Türkiye’de bu mevsimde; kiraz, çilek, üzüm, karpuz, kavun erik gibi birçok lezzetli ve sulu meyve yetişir. Bu bol sulu meyve yemek sıcaklardan dolayı kaybettiğimiz sıvıları geri almamıza yardımcı olur.

Yaz mevsimini Türkiye’de geçirmek çok keyifli ve eğlencelidir.